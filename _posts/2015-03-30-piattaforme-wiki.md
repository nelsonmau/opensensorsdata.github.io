---
layout: post
title: Piattaforme wiki come somma di openknowledge e crowdsourcing
ref: piattaformewiki
date: 2015-03-30
author: luca
lang: it
tags:
- wikipedia
- change management
- community management
---

*[<i class="fa fa-medium" aria-hidden="true"></i> pubblicato in **osd review** su Medium](https://medium.com/opensensorsdata-review/piattaforme-wiki-come-somma-di-openknowledge-e-crowdsourcing-d5818e21cffd)*

(questo lo scrivevo il 31 ottobre 2012… non so se sia ancora valido…)

paradosso. panico. rimozione.

queste sono state (immagino) le tre fasi di chi era presente allo SMAU di Milano. Fiera dell’Innovazione. Per imprese. Per professionisti.

- la Fiera di Milano non ha un servizio di wifi pubblico nè libero nè a pagamento
- tutti i partecipanti usano compulsivamente il 3G saturandolo
- quasi nessuno è connesso
- molti fanno finta di esserlo

Dagli ultimi due punti si deduce che:

Molti di quelli che usano la tecnologia al momento sono “usati” da essa.

Lo strumento, il device, costituisce il nuovo biglietto da visita. Giovani con professioni dai nomi incomprensibili si aggirano con scarpe costose e Mac da 2000 e circa €; neonati iPhone 5 retrocessi a umili telefoni; Galaxy SIII ridotti a semplici televisori… come fai ad ammettere che senza connessione sono simplephone e per niente smartphone. In possesso di umani che li usano associati a Facebook e Twitter senza connessione diventano stupidphone.

Mi accingo ora ad un esercizio comodo, ma — spero — utile: trarre conclusioni!

**Prima conclusione non-definitiva**: la connessione è IL principio e non il mezzo per il mondo produttivo ed enterprise come le strade, la rete elettrica…! ormai i modelli di business sono basati sui servizi e contribuire all’infrastruttura di trasmissione è un sistema di marketing (se comunicato bene): il social-business nè il maggiore esempio di successo.

**Seconda conclusione non-definitiva**: il modello di business che si stacca dal vettore (hardware e infrastruttura) non ha speranza di sopravvivere; ciò non significa che il modello di business deve escludere la presenza del vettore, ma deve considerarlo per quello che è: portatore di servizi, di dati e di messaggi… di comunicazione. Tolte le aziende che sviluppano macro infrastrutture comunicative (connessioni, reti telefoniche…) tutte le altre possono considerare il “portare” in micro aree derivazioni delle infrastrutture come elemento di marketing (ultimo miglio).

**Terza conclusione non-definitiva**: se la connessione è il vettore, il web è l’insieme dei dati miscelati nella conversazione. Se la conversazione è IL marketing, allora l’analisi comparata della conversazione permette di analizzare le traiettorie dei dati e quindi la sentiment analysis del consumo dei dati stessi da parte delle persone

**Quarta conclusione non-definitiva**: gli strumenti connettivi sono soggetti ad un marketing emozionale; chi porta servizi ed una qualsiasi idea di vendita o prodotti deve tenere conto del marketing che porta all’acquisto di quegli strumenti. La sentiment analysis che genera un device deve per forza essere considerata nella promozione del servizio/prodotto.

**Quinta conclusione non-definitiva**: l’innovazione NON esiste finchè non si distinguono i dati dalla conversazione e il loro flusso nei vettori. Analizzare, in assenza di connessione, quali tipi di parole chiave vengono a cadere nel tagcloud potrebbe essere un elemento di valutazione relativo agli interessi delle persone più attive.

**Sesta conclusione non-definitiva**: Manlio Sgalambro nel suo Trattato dell’Empietà capovolge la teologia e la considerazione di Dio, così propongo di capovolgere l’approccio alla tecnologia: effettuare un’analisi in negativo su assenza di connessione in presenza di dataset e di una loro conversazione potrebbe essere una valutazione non pregiudiziale del ROI relativo alla raccolta e diffusione dati.

**Settima conclusione non-definitiva**: il ROI è un errore se applicato alla PA perchè non è un investimento ma una liberalizzazione (cit. Matteo Brunati). Il ROI deve essere calcolato sul riuso dei dati e la loro derivazione: il ROI, per l’esterno alla PA, è dato dal volume della conversazione.
