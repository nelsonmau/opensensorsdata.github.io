---
layout: post
title: La riproduzione universale dei documenti d’archivio
date: 2015-09-13
author: luca
ref: riproduzioneuniversaledoc
lang: it
tags:
- heritage
- opendata
- change management
---

*[<i class="fa fa-medium" aria-hidden="true"></i> pubblicato in **osd review** su Medium](https://medium.com/opensensorsdata-review/la-riproduzione-universale-dei-documenti-d-archivio-43b9372b898e)*

Segnalo un pezzo importante di [Stella sugli archivi e le riproduzioni dei documenti](http://www.patrimoniosos.it/rsol.php?op=getarticle&id=120682).

> Vietano infatti a chi ne ha bisogno di fotografare per proprio conto libri e documenti imponendo a tutti di rivolgersi ad aziende e aziendine convenzionate.
Una gabella. Come spiegano nei loro documenti Mirco Modolo e gli altri animatori del movimento «[Fotografie libere per i Beni Culturali](https://fotoliberebbcc.wordpress.com/)», dalle altre parti del mondo non è così.

Per capirci, con Mirco consideravamo (lo abbiamo fatto ancora un paio di anni fa all’epoca di #beniculturaliaperti) che una Biblioteca e/o Archivio in genere ha due opzioni:

1. assegnare uno o due dipendenti e relativi stipendi a “fare fotocopie”
2. assegnare con un bando i servizi ad un soggetto esterno

In ogni caso nessun canone di riproduzione riuscirà a compensare non solo l’ammortizzamento dei costi di gestione, ma — soprattutto — la minore diffusione dei fondi documentali a disposizione.

Sappiamo che l’aumento di presenze, dove i bilanci sono ridicoli, comporta un aggravio dei costi: maggiori spese di pulizia, maggiore copertura di personale, maggiori costi di gestione (acqua, luce, riscaldamento) e di manutenzione (materiali e spazi).

Eppure, senza studiosi che accedono ai documenti, senza un passaparola o pubblicazioni che citano la biblioteca che conserva tale codice, come possono i gestori di questi patrimoni aspirare a motivare la preziosità della conoscenza riposta nei faldoni o negli scaffali?

L’idea che pensavamo, e ne parlavo con gli amici di Wikimedia Italia, era di formalizzare con partner internazionali una **proposta di riproduzione universale**.

Wikimedia Italia, assieme a Internet Archive e ad altre realtà come Academia facciano una proposta ai vari Archivi di Stato e alle Biblioteche Nazionali tramite il Ministero dei Beni Culturali, che in sostanza dica:

> i documenti conservati qui in Italia sono troppo preziosi per deteriorarsi nell’indifferenza generale o — forse ancora peggio — senza che si sappia l’esistenza il valore dei materiali. Si propone di riprodurre digitalmente a piccoli lotti, i documenti e di renderli disponibili in modalità aperta e riusabile (l’ormai abusato termine opendata) e condividerli su tutte le piattaforme di openknowledge promuovendo l’[openaccess](http://wiki.openarchives.it/index.php/Pagina_principale).

Lo so che non è né facile e nemmeno immediata, ma al punto in cui si è tanto vale provare.

Ho la fortuna di conoscere persone che dedicano la loro passione in biblioteche che non acquistano più, in archivi dove alcune professioni sono sempre più rare e che vedono le competenze specialistiche appassire.

**Chiedetevi quanti catalogatori ci sono nelle Biblioteche Nazionali, chiedetevi quanti archivisti sono impiegati… dalle risposte comprenderete che oltre ai documenti sono in pericolo la capacità di saperli leggere e trattare**.

Stranamente sono ottimista, perché sento che la qualità delle persone che si stanno attivamente mobilitando è altissima: sono persone che hanno dedicato il loro tempo e la loro fatica in professioni che sono mantengono la capacità di comprendere il passato.

Senza di esso e le tracce di chi ci ha preceduto, siamo persi.

ps: Wikimedia Italia dal 1 settembre ha aperto le danze dell’edizione 2015 di Wikilovesmonuments… in pratica: cercate i monumenti più vicini a voi, li fotografate e caricate la foto su Wikimedia Commons e concorrete alla foto più bella. Il premio è avere dei regali, ma soprattutto la vostra foto nel 6/7° sito più visitato al mondo.
