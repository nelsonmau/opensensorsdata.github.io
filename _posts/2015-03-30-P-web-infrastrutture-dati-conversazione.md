---
layout: post
title: Web come infrastruttura + conversazione sui dati = business della conoscenza
date: 2015-03-30
ref: datibusiness
author: luca
lang: it
tags:
- opendata
- change management
- service design
---

*[<i class="fa fa-medium" aria-hidden="true"></i> pubblicato in **osd review** su Medium](https://medium.com/opensensorsdata-review/web-come-infrastruttura-conversazione-sui-dati-business-della-conoscenza-c6e8eb5a5ee)*

*Originally published on December 30, 2012*

11 ottobre 2012. Biblioteca Marciana.

Presentazione Venipedìa.it.

L’enciclopedia di Venezia.

Non entro nell’analisi di quello che è ora, perchè appena aperto un sito e un progetto è scorretto giudicarlo. Ho fatto una livetweet e potete leggere le impressioni a caldo; in conclusione

https://twitter.com/lucacorsato/status/256431659967184896

Lasciamo stare quindi il progetto in sè e analizziamo il metodo: parlare di enciclopedia nel 2012 obbliga riferirsi a wikipedia e a tutto il suo ecosistema. Proporre un’enciclopedia su processi produttivi

https://twitter.com/lucacorsato/status/256419562000629762

non solo appare obsoleto e lento, ma anche rischioso: quanta sapienza deve essere raccolta nel comitato scientifico per far fronte al controllo ed alla “validazione”. C’è spazio per revisioni, aggiornamenti? ha senso parlare nel 2012 di “comitato scientifico”?

Mentre mi chiedevo questo ho pensato al confronto tra le voci:

Campo San Giovanni e Paolo: 

- [Venipedìa](http://venipedia.it/campi/campo-santi-giovanni-e-paolo)
- [Wikipedia](http://it.wikipedia.org/wiki/Campo_Santi_Giovanni_e_Paolo)

all’apparenza sembra che Venipedìa sia più fornita, ma se parliamo di numero di link viene schiacciata. Se poi aggiungiamo la diversità di licenze:

venipedìa: CC-By-NC-ND

wikipedia: CC-By-SA

significa che se devo prendere un’informazione e usarla (per qualsiasi scopo, anche commerciale) non prenderò MAI in considerazione venipedìa.

Quindi, per farla breve, un po’ di consigli/considerazioni sul perchè anche un’impresa privata ha tutto da guadagnarci ad usare piattaforme wiki:

1. il trasferimento delle proprie basi conoscitive permette una maggiore divulgazione del proprio metodo di ricerca e acquisizione rendendolo conosciuto: maggiore è la divulgazione, maggiore è la sua tendenza a diventare standard
2. l’indicizzazione dei dati su wiki* è potentissima e permette una tracciatura dei dati e l’analisi della loro derivazione
3. strumenti di web semantico sono già predisposti per estrarre dati da wiki* riducendo di molto eventuali creazioni di applicazioni basate sulla propria base dati
4. permette un più facile crowdsourcing perchè la maggiore reperibilità dei dati e l’altissimo livello di indicizzazione li pone in cima alle ricerche dei motori di ricerca
5. la licenza di wiki*, permettendone l’uso commerciale significa che da quei dati potranno derivare dei prodotti magari concorrenti; tali prodotti però saranno sempre generati dallo stesso ecosistema: più grande è l’ecosistema, più facile la collaborazione piuttosto che la concorrenza (Apple e Google insegnano su entrambi i versanti di metodo di sviluppo)
6. se l’impresa è basata su distribuzione di conoscenza, importare e “curare” le voci di wiki* che interessano è non solo:
7. una riduzione della filiera produttiva (voci lavorate o semi lavorate)
8. un contributo reciproco con gli stessi “clienti” e/o “implementatori” (riduzione della raccolta dati)
9. concentrazione dello sviluppo nella selezione e validazione dei dati unita ad una personalizzazione di visualizzazione/consultazione
10. straordinaria operazione di marketing implicito (il don’t be evil di google) ed esplicito (Invertising di Iabichino insegna, Minimarketing di Diegoli conferma): è la conversazione a fare il successo!
11. Già dal 2014 la UE obbligherà al rilascio come opendata i risultati di ricerche scientifiche sostenute con fondi europei: quanto manca perchè questo venga esteso a qualsiasi prodotto ottenuto con fondi pubblici?
12. Questa, di fatto, è openknowledge; inserirla nel proprio modello di business significa trasferire la gestione “settore ricerca e sviluppo” dai “capicentro” (cit. Michele Vianello) alle persone che potranno essere sviluppatori, ricecatori, clienti, evangelist…

Questo è il futuro anteriore (nel senso che è sempre esistito): change or die
