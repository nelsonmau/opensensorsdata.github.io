---
layout: post
title: 'Breve introduzione a Masterplan - Build it to share!'
date: 2016-01-07
author: luca
ref: masterplanintro
lang: it
tags:
- opendata
- Masterplan
- project management
- open business model
- products
---

*[<i class="fa fa-medium" aria-hidden="true"></i> pubblicato in **osd review** su Medium ](https://medium.com/opensensorsdata-review/masterplan-aeb009ca8afd#.9df9jaskr)*


[![Masterplan logo]({{ site.baseurl }}assets/img/products/masterplan/projectopendata_logo.png)](http://www.masterplan.tools)


Con grande soddisfazione presentiamo Masterplan — Build it to share! ovvero il lavoro di oltre 6 mesi di ricerca, studio e sintesi.

## Di cosa si tratta
È un modello, una serie di consigli e di schemi per condividere e riusare i dati. Per renderlo più comprensibile abbiamo usato la metafora del cantiere edile (*non ce ne vorranno gli addetti ai lavori per banalizzazioni, mentre se ci fossero errori vi chiediamo di segnalarceli*).

All’inizio diciamo:

> Il Masterplan è un modello che descrive i concetti (e le loro relazioni) per armonizzare obiettivi di business, organizzare i ruoli, condividere e riusare dati con licenze aperte.

Il nome ci è venuto dopo un paio di mesi che ci lavoravamo e ricordo [Andrea](https://twitter.com/raimondiand) che diceva: “dobbiamo immaginare la sequenza di attività come dei piani di un edificio che si costruiscono nel progredire del riuso”… la metafora del cantiere era perfetta.
Ci siamo chiesti poi cosa fosse opensensorsdata nell’impianto e siamo giunti alla conclusione che **noi siamo una sorta di impresa di progettazione urbanistica dei dati**. [Masterplan](https://it.wikipedia.org/wiki/Masterplan_%28urbanistica%29#Definizione) è quello che pensiamo, quello che realizziamo.

## Cosa ci proponiamo
Con il Masterplan — Build it to share! vogliamo portare innanzitutto un modo per immaginare e organizzare il riuso e la condivisione. Tutto questo viene ancora prima del concetto stesso di opendata e per questo abbiamo voluto affrontare la questione alla radice.

[![masterplan ebook](http://www.masterplan.tools/ebook/img_ebook/cover_icon.png)](http://www.masterplan.tools/#ebook)

Per questo l’abbiamo realizzato come un manuale costituito da una *serie di modelli e misure di sicurezza*.

La nostra idea è quello di fornire uno strumento che possa essere contemporaneamente un:

* dizionario
* libretto di montaggio

dove il dizionario è la declinazione dei concetti [SCRUM](https://it.wikipedia.org/wiki/Scrum_%28informatica%29) applicati al riuso dei dati, mentre il *libretto di montaggio* sono gli schemi da seguire e i controlli da effettuare per “non farsi male”.

## Perché la formichina
Masterplan — *Build it to share!* ha come simbolo **la formichina perché considera i dati degli operai o meglio ancora degli agenti**.

> Le persone non devono lavorare per i dati, ma far lavorare i dati.

Questo è il concetto a cui teniamo maggiormente. Ognuno deve iniziare a vedere quello che immette nelle proprie attività (qualsiasi attività!) come una serie di conoscenze frazionabili in formichine, tanti dati che possono muoversi in maniera coordinata e finalizzata: aiutare ad applicarli, condividerli e riuscire ad automatizzarli è l’obiettivo del Masterplan.

## Riusabile, Condivisibile
Masterplan — *Build it to share!* è rilasciato con licenza aperta [CC-BY-SA](http://creativecommons.org/licenses/by-sa/4.0/deed.it) e quindi consente il riuso commerciale.
Non lo facciamo per fare gli originali o — peggio ancora — gli ingenui. Lo abbiamo scritto nel nostro [manifesto]({{ site.url }}{{ site.baseurl }}manifesto):

> Noi non puntiamo ad un mercato, noi discutiamo con il mercato: valori, pratiche e punti di vista originali. Non ci sono staccionate che delimitano la nostra impresa dai nostri clienti, e non ci saranno mai. Se un’azienda finisce dove inizia la comunità allora non c’è nessun mercato da innovare, solo profitto da riscuotere. Costruire recinzioni può migliorare il proprio business, per un po’. Ma fare innovazione non significa fare capitale sulle “vacche grasse”. Significa rendere il capitale un output strategico, coltivando valore tra le estremità della rete attraverso il libero accesso alle informazioni. L’innovazione che cerchiamo è una ricerca collettiva di opportunità, è fatta di cittadini, clienti e imprenditori informati.

Con Masterplan — Build it to share! non cerchiamo il profitto da riscuotere ma vogliamo trasformare il capitale conoscitivo di chiunque vorrà condividerlo in un capitale strategico. Grazie al riuso noi stessi ne gratificheremo della condivisione, ma allo stesso tempo stabiliremo una competizione sulla qualità dei servizi e dei prodotti e non sull’esclusività delle basi conoscitive che li forniscono.

## Scaricate, applicate, criticate
Nel sito www.masterplan.tools è [scaricabile l’ebook](http://www.masterplan.tools/#ebook) in formato .epub e in formato .mobi ed è disponibile anche su [Amazon](http://www.amazon.it/dp/B01A8HX6O6). Siccome lì è a pagamento non abbiamo voluto obbligare a spendere per avere una propria copia di Masterplan, ma se vorrete sostenerci acquistandolo ci farà piacere.

Quello che ci interessa maggiormente con è né il numero di download e nemmeno il numero di tweet o di like. Quello che ci interessa è quanto riuscite ad applicarlo, se qualcosa vi sembra sciocco o velleitario vi chiediamo di segnalarlo, discuterlo.

> «Abbiamo messo nelle citazioni-riferimenti dell’ebook una frase di Wittgenstein
Non vorrei, con questo mio scritto, risparmiare ad altri la fatica di pensare. Ma, se fosse possibile, stimolare qualcuno a farlo da sé.»

questo è il nostro principale auspicio.
