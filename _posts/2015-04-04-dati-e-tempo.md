---
layout: post
title: i dati, il tempo e gli strati
date: 2015-04-04
ref: datitempo
author: luca
lang: it
tags:
- philosophical counseling
- project management
---

*[<i class="fa fa-medium" aria-hidden="true"></i> pubblicato in **osd review** su Medium](https://medium.com/opensensorsdata-review/i-dati-il-tempo-e-gli-strati-773ab4e2651)*


Nel momento in cui io e i miei amichetti ci siamo pensati di impiantare o{s}d ci siamo chiesti cosa significasse “portare” i dati.

Per noi “portare” significa trasferirli dal piano reale a quello conoscitivo, attraverso la traduzione nella rappresentazione digitale. Posto che l’esistenza digitale possa corrispondere a quella originale, il “portare” i dati consiste anche nella ricostruzione del contesto da cui si trasportano; pertanto il dato subisce una lavorazione che lo trasforma da “semplice” valore in un sistema di riferimento, ad una rappresentazione a più dimensioni che ne trasmette la consistenza conoscitiva.

Per consistenza conoscitiva si può definire quell’impasto astratto che potremmo chiamare “mattone” costituito da:

- coordinate locali (a loro volta inserite in un sistema di riferimento)
- metodologia (aggregato o singolo, mediato, automatico, rilevato manualmente)
- contesto (l’insieme di riferimento che richiede quel valore: ambientale, climatico, di valutazione di elementi…)
- tempo (in tempo reale, ad intervalli, occasionale, periodico)
in queste quattro coordinate si pone il “mattone conoscitivo” la cui azione viene determinata dall’impatto: tale impatto può diventare di tipo
- sociale (nel momento in cui incide nei comportamenti civici)
- culturale (nel momento in cui modifica la percezione del contesto)
- politico (nel momento in cui condiziona le scelte di rappresentanza democratica)

Nel momento in cui ci poniamo l’obiettivo di portare i dati, quindi, ci poniamo anche il problema sia del “come” ma — soprattutto — del “cosa” perché siamo consapevoli del fatto che nel momento in cui si attuano delle azioni di estrazione di dati, si compie anche una traduzione (che irrimediabilmente comporta anche un tradimento dell’originale).

Per questo ci poniamo il problema di come mantenere la consistenza — si potrebbe azzardare quasi ontologica — del dato: al momento siamo arrivati alla conclusione che una soluzione è quella di ricostruire un ambito che sia l’insieme degli ambiti di autorappresentazione collettiva (come Wikipedia e Openstreetmap, passando per Archive ecc ecc) sovrapponendoli e osservare come l’innesto del dato estratto interagisca nel processo informativo.

Di fatto stiamo maturando l’idea che il processo informativo subisca il valore del portato conoscitivo dove questo non è influenzato dal tipo di estrazione dei dati, perché un dato può essere estratto da un sensore, come da una persona che filma con Periscope o che compie una modifica su una voce di Wikipedia. In ogni caso l’aspetto tecnologico non influenza l’estrazione, perché è l’azione di ascolto e osservazione che influenza la realtà.

In ogni caso il problema non lo riteniamo risolto, e questo è comunque merito (o colpa) di inseguire la contestualizzazione dell’astratto.
