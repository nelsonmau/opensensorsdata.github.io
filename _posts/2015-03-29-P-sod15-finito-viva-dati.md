---
layout: post
title: '#SOD15 è finito viva i dati'
date: 2015-03-29
author: luca
link:
ref: sod
lang: it
tags:

- opendata
- community design
---

*[<i class="fa fa-medium" aria-hidden="true"></i> pubblicato in **osd review** su Medium](https://medium.com/opensensorsdata-review/sod15-%C3%A8-finito-viva-i-dati-a9c2f764a75c)*

Mentre rientro da Bologna, [Simone](https://mobile.twitter.com/simonecortesi) mi riporta una frase di Birdman

> la popolarità è la sorella zoccola del prestigio

e mi chiedo quanto prestigio si sia spremuto in questi tre anni da persone che si sono dedicate all’introduzione e all’applicazione di distribuzioni aperte dei dati e del loro conseguente riuso. Ho molti flash di questi giorni, perché sono un autentico frullatore, ma mi sono rimasti impressi alcuni elementi.

1. Alessandra Poggiani che interviene al raduno dando tempiste di azioni dell’AGID che dirige e il giorno dopo si dimette
2. le competenze sono molte e stratificate ma non hanno ancora un valore strategico nel comparto aziendale (sia esso pubblico o privato) che abbia anche un valore di mercato percepito
3. a causa del punto 2 si è ancora nella fase “gli opendata sono belli e potreste fare…” quando in tre anni dovremmo ragionare su quanti comparti aziendali e pubblici hanno incardinato le loro attività
4. in genere le questioni che si sono dibattute a #SOD15 sono state sugli strumenti per risolvere delle azioni piuttosto che sui metodi
5. interi comparti del digitale sono ancora esclusi dai riusi dei dati aperti (creativi, ricercatori, editori)
6. gli “informatici” vivono nelle loro bolle di codice, ma raramente qualcuno prova ad entrare nelle loro bolle con richieste di applicazioni disposti all’ascolto. Generalmente si considera il “tecnico” un erogatore passivo di risposte che sono considerate di default degli arcani
7. più le persone sono abilitate agli strumenti di riuso, meno hanno dei contesti su cui applicare questi strumenti. Viceversa la progettualità dei “non-tecnici” non riesce a produrre dei reali calcoli di budget per i progetti
8. in tre anni la presenza delle aziende a sostegno del raduno non è aumentata e negli ultimi due anni solo Telecom ha contribuito in maniera “forte” mettendo a disposizione la sede del [#WCAP](http://www.wcap.tim.it/it/acceleratori/bologna) di Bologna (quest’anno [Enginering](http://www.eng.it/eventi/dettaglio.dot?inode=b97bab52-850e-483d-8ef0-3603a42a8546&typeRel=eventi&annoSel=2015&luogo=&testo=&anno=&com.dotmarketing.htmlpage.language=3) ha contribuito con il noleggio delle sedie)

in tutto questo riprendo la citazione iniziale:
alcuni nel nostro piccolo mondo hanno acquisito notorietà,
altri sono stati ripagati con la notorietà
molti hanno un notevole prestigio ma non viene considerato come valore ma come “contributo”
io personalmente mi sono stancato di “aiutare” realtà che finora ci hanno guardato come “abbellimenti” alle solite procedure.
Mi sono stancato del probono che non viene usato come strumento per valutare sul campo le competenze e assumerle di conseguenza.
Resta il fatto che voglio bene a chiunque sia venuto a #SOD15: ho trovato molti amici che mi hanno fatto crescere e diventare più analitico e attento alla realtà.
Soffro che molti di questi non vengano visti come eccellenti professionisti da applicare in ruoli cardine.
M’incazzo che molti modelli di business usino il [termine open come cipria](https://aralbalkan.com/notes/the-orwellian-doublethink-of-open-data-when-closed-is-open/).

A fronte di queste (presuntuose) sentenze, voglio comunque ringraziare questa bella sandbox e “ritirarmi” dalla gestione dell’[account Twitter](https://mobile.twitter.com/spaghetti_folks) che ho tenuto in questi anni, assieme alle mie cazzatine video, perché è “tempo di andare”. Dal 30 marzo 2015 parte una fase della mia vita che è determinata proprio da Spaghetti Open Data: con altri amici cercheremo di portare avanti una [startup](http://opensensorsdata.it/) che vuole incardinarsi proprio su un **[open business model](http://en.wikipedia.org/wiki/Open_business)** che promuove e riuso i dati aperti e che riusciremo ad aprire.
Ci mettiamo nella condizione di cavie per vedere se in questi anni i pensieri e i progetti erano solo velleità di idealisti, oppure sono dei modelli produttivi efficaci ed efficienti.

Grazie Spaghettari
